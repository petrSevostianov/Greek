Παιδιά, πώς είναι το δωμάτιό σας. Πες μας εσύ, Ελευθερία.
Το δωμάτιό μου είναι πολύ όμορφο. Είναι μεγάλο και φωτεινό. Έχει τρία παράθυρα.
Στο δωμάτιό μου υπάρχει ένας μικρός καναπές. Εκεί κάθομαι και ακούω μουσική.
Δίπλα στον καναπέ υπάρχει μια ξύλινη ντουλάπα για τα ρούχα και τα παπούτσια μου.
Στο δωμάτιό μου έχω και ένα μεγάλο κρεβάτι.
Το βράδυ κοιμάμαι εκεί με τον σκύλο μου.
Το γραφείο μου είναι δίπλα στο κρεβάτι.
Επάνω στο γραφείο μου υπάρχουν τετράδια και βιβλία.
Το μεσημέρι διαβάζω και κάνω τις ασκήσεις για το σχολείο.
Πάνω από το γραφείο υπάρχει ένα μεγάλο ρολόι. Έτσι βλέπω την ώρα.
Πολλές φορές έρχονται οι φίλοι μου και παίζουμε μαζί.
Έχω πολλά όμορφα παιχνίδια. Τα βάζω όλα σε ένα ξύλινο κουτί.
Μου αρέσει πολύ το δωμάτιό μου.
